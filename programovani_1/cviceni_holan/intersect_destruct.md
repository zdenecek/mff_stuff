Napište funkci, která dostane jako parametr dvě množiny representované jako vzestupně uspořádané jednosměrné lineární spojové seznamy a vrátí jejich DESTRUKTIVNÍ PRŮNIK.

Destruktivní znamená, že funkce nebude vytvářet žádné nové prvky, ale výsledný seznam vytvoří pouze z prvků původních seznamů.

Průnik znamená průnik, tedy pokud se nějaká hodnota vyskytovala v obou seznamech, bude i ve výsledném seznamu (pouze jednou), jinak ne.

Úlohu řešte pouze pomocí lineárních spojových seznamů, pro řešení tedy nepoužívejte žádné datové struktury jako je množina, seznam a podobné.

Pro vytvoření řešení použijte [šablonu](https://recodex.mff.cuni.cz/api/v1/uploaded-files/3a188717-1125-11ea-9ce9-00505601122b/download), která obstará načtení vstupu i výpis výstupu, takže jediné, co potřebujete udělat, je vyplnit tělo funkce **IntersectionDestruct**.