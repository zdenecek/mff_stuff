​
Pro označení jednotlivých drátků podnikneme následující kroky:

1) Svažme drátky do skupin s různými počty drátků, pro 27 drátků je jedno z možných řešení svázat drátky do skupin po 2, 3, 4, 5, 6 a 7 drátcích.
Nazvěme tyto svazky skupinami A, B, ..., F (kde A je skupina o dvou drátcích, B o třech, atd.) a drátky, které jsme v těchto skupinách svázali, označme stejně.

Přejděme na druhý konec budovy.

2) Zkoušejme zkoušečkou každý z drátků s každým dalším, dokud nenajdeme skupiny 2, 3, ..., 7 drátků, přičemž každý drátek ze skupiny je propojen s každým dalším drátkem ze stejné skupiny. Tyto skupiny označme identicky jako skupiny v kroku 1), vodítkem nechť je počet drátků ve skupinách.
Všimněme si, že skupiny drátků na obou koncích budov si odpovídají, například skupina o dvou drátcích na jednom konci budovy odpovídá skupině o dvou drátcích na druhém konci budovy,
protože pro každý drátek z této skupiny platí, že je propojen právě s jedním dalším, zatímco pro drátky z jiných skupin je počet propojených drátků jiný (vyšší).

Nyní drátky rozmotejme a propojme do skupin tak, že
 a) v každé nově vzniklé skupině je maximálně jeden drátek z každé ze skupin A až F.
 b) žádné dvě nově vzniklé skupiny nejsou takové, aby obě obsahovaly stejný počet drátků z každé ze skupin A až F.

Jedno z možných uspořádání nových skupin by mohlo být následovné:
Skupiny nazvěme I, II, ..., VII
Drátky rovnou očíslujme, a to napřiklad tak, že v každé skupině očíslujeme drátky dle skupin od A do F, postupuje od skupiny I k VII
​skupina	​drátky ze skupin	​čísla
 ​I​	 A, B, C, D, E, F   ​	 ​ 1-6 (např A-1, B-2, C-3, ...) ​
 ​II​	     B, C, D, E, F  ​	 ​ 7-11 (např. B-7, C-8, ...) ​
 ​III​	 ​ A,    C, D, E, F   ​	 ​ 12-16 ​
 ​IV​	 ​    B,     D, E, F 	 ​ 17-20 ​ ​
 ​VI​	 ​        ​​ C,    E, F  ​	 ​21-23​
 ​V​	 ​             D,    F	 ​24-25​
 ​VI​	 ​                 E ​	​26​
 ​VII​	 ​                     F​	 27​


Přejděme na druhý konec budovy.

3) Nyní rozvažme všechny drátky (zachovávaje označení A až F) a opět drátky zkoušejme, dokud je neuspořádáme do skupin, pro které platí, že každý drátek ze skupiny je propojen s každým další drátkem ze stejné skupiny.
Protože už máme drátky označeny názvy skupin A až F, vzniknou nám stejné skupiny jako v tabulce popsané v kroku dva.
Protože každá z těchto skupin se liší v počtu drátků alespoň jedné ze skupin A až F, jsme schopni tyto skupiny jednoznačně rozlišit a přiřadit jim jejich čísla I až VII,
která odpovídají skupinám na druhé straně budovy.
V rámci těchto skupin drátky očíslujeme stejně, jako jsme je číslovali v kroku minulém (navrhl jsem v každé skupině očíslovat drátky dle skupin od A do F a postupovat od skupiny I k VII)

Odpovídající konce drátků máme očíslované na každé straně budovy a zadání je tedy splněno. Přešli jsme dohromady dvakrát.
​
